# Giriş

Python aslında C, C++, Java gibi dillere göre daha yavaş çalışan bir programlama dilidir. Ancak Python’un bu dezavantajı, çok etkin kütüphanelerle büyük ölçüde giderilmektedir. Numpy, Pandas gibi modüller, vektör işlemlerini kullanarak işlemleri döngülere göre çok daha hızlı bir şekilde sonuçlandırabilmektedir. 

Python’un bir başka güçlü yanı da farklı ortamlardan veri çekilebilmesine imkan vermesidir. Kullanacağınız veri hangi ortamda saklanıyor olursa olsun Python ortamına aktarılabilmekte ve analiz edilebilmektedir. 

Bu bölümde son olarak Python ile veri görselleştirme yer almaktadır. Python’un profesyonel kalitede grafik çizimine imkan tanıması, birçok insan açısından bu dili seçmek için yeterli bir sebeptir. 
Bu bölümde anlatılanlar, Python ile veri bilimini öğrenmek isteyen her okuyucunun mutlaka bilmesi gereken konulardır.